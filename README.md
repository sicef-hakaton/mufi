# Aplikacija EVAN
## Tim „MUFI” - osvojeno 3. mesto

Aplikacija nastala na [SICEF hakatonu](http://sicef.info/hakaton/), 24-časovnom takmičenju u programiranju održanom na Elektronskom fakultetu u Nišu, 22. i 23. novembra 2014. godine. 

Učesnici su imali zadatak da naprave **aplikaciju koja će olakšati studiranje**.


## Članovi tima
* Filip Stanisavljević
* Ivan Petrović
* Milan Pandurov
* Uroš Joksimović


## Opis aplikacije
Aplikacija EVAN ima za cilj da poveća interaktivnost na fakultetskim predavanjima tako što studente uključuje u tok nastave i daje predavaču povratnu informaciju o tome koliko studenata u datom trenutku može da prati predavanje.

Sama aplikacija sastoji se iz dva dela - dela namenjenog predavaču i delova namenjenog studentima. Deo za predavača se ponaša kao alternativni, cloud-based, metod prikazivanja prezentacija u formatima .ppt i .pptx. Pri pokretanju aplikacije i povezivanja sa projektorom, na jednom ekranu predavač prikazuje svoje slajdove, dok na drugom ima kontrole za interakciju. Među njima se nalaze 3 glavne opcije: 
* Broj studenata koji prate predavanje, 
* Postavljanje pitanja za studente (nalik na igru "brzi prsti" u milioneru),  
* Pitanja postavljena od strane studenata.

Deo namenjen studentima je Android aplikacija preko koje studenti mogu da interaguju sa delom za predavače - oni mogu da obaveste predavača koliko mogu da prate predavanje, da mu postave pitanje, kao i da odgovore na njegovo pitanje, ukoliko ga je postavio putem aplikacije.


## Tehnologije
* Node.js
* MongoDB
* Google Drive
* Android (na klijentu za studenta)
*  HTML5/CSS/JavaScript (na klijentu za predavača)

----------
Više o SICEF-u, organizatoru prvog hakatona na jugu Srbije, možete saznati na sajtu: http://www.sicef.info. 